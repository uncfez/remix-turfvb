---
title: Motionsdags igen!
authors: 
  - Ninetail
date: 2022-02-20
featured_image: 
categories: 
  - okategoriserade
tags: 
  - årsmöte
  - föreningsinformation
image: 
  caption: 'Foto: '
---

Lördag den 26 mars kl 13:00 hålls föreningen Turf Västerbottens årsmöte. Som medlem har du möjlighet att vara med och forma föreningen och ha inflytande i vad föreningen ska ha för verksamhetsfokus. Detta gör du enkelt på två sätt:

1. Kom på årsmötet! Använd din röst för att fatta beslut och välja styrelsemedlemmar.
2. Skicka in motioner inför årsmötet.

_Vad är då en motion?_ Det kan beskrivas som ett förslag som du vill ska behandlas på årsmötet, dvs något som medlemmarna ska rösta om på årsmötet. Det kan vara något som du anser bör förändras i föreningen eller ett förslag på vilket fokus föreningen ska ha. T.ex. att du förespråkar för att det ska finnas ett speciellt medlemsevenemang.

_Hur skriver jag en motion?_ Skriv en kort text – själv eller tillsammans med andra medlemmar – som beskriver ditt förslag. Motivera gärna så att medlemmarna och styrelsen övertygas av ditt förslag. Du lämnar/mailar motionen till styrelsen.

_Vad händer sedan?_  Styrelsen kommenterar och ger ett _förslag till beslut._ Motionerna, kommentarerna och förslagen skickas ut tillsammans med dagordningen till föreningens medlemmar. På årsmötet tas motionerna upp, du har möjlighet att förklara ditt förslag för de andra medlemmarna som också få möjlighet att diskutera förslaget. Efter diskussionen ska årsmötet rösta om motionen ska bislås (antas) eller avslås.

Motioner ska vara styrelsen tillhanda senast fyra veckor innan årsmötet, alltså den 25 februari. Du kan maila din motion till turf.vasterbotten (snabel-a) gmail.com eller lämna ett utskrivet förslag till någon av [medlemmarna i styrelsen.](https://turfvasterbotten.wordpress.com/styrelsen/)
