---
title: Pokalöverlämning och glöggträff i Umeå 12 december
date: 2022-01-02
categories: 
  - okategoriserade
tags: 
  - turfträff
  - umeå
---

Efter en höst med fortsatta covidrestriktioner träffades ett gäng turfare i snö och kyla för att hylla de senaste pokalvinnarna, Bont, Cykeltalibanen och Pike, och dricka glögg och äta pepparkakor. Då Bont jobbade och Pike var på resa var det bara Cykeltalibanen som var på plats för överlämningen. Samtliga vinnares namn finns dock med på vandringspokalen.

Den yngsta deltagaren, Fr3ja, byggde några stiliga turfgubbar i snö och hade snöbollskrig med UncleFester. Eller snarare, UncleFester hade snöbollskrig med Fr3ja men försökte låtsas som om det var linkaz som var boven...Efter det brakade kriget loss, kan man säga :-)

Det togs också en crowdy vid Umebeach. De modigare fortsatte sedan ut på isen för ytterligare en crowdy i Nydalabadet. PelSjö underhöll med historien om hur han fick simma ut till den zonen två gånger samma dag en sommar eftersom den första tagningen inte registrerades.

![](https://turfvasterbotten.files.wordpress.com/2022/01/270009656_439682591167488_4958788070057138319_n.jpeg?w=768 "jeppe1, Cykeltalibanen, inda7 och UncleFester. UncleFester låtsas oskyldig. Foto: Ninetail.")

![](https://turfvasterbotten.files.wordpress.com/2022/01/270022187_1118416995575618_8916531664836473917_n.jpeg?w=1024 "Fr3ja i hårt arbete medan övriga roar sig vid elden. Foto: Ninetail.")

![](https://turfvasterbotten.files.wordpress.com/2022/01/270067536_620030985974870_7774028392343680696_n.jpeg?w=1024 "De modiga på väg tillbaka. Foto: Ninetail.")

![](https://turfvasterbotten.files.wordpress.com/2022/01/270107570_457042862656012_5413437703205951058_n.jpeg?w=768 "Glöggskål! Foto: Ninetail.")
